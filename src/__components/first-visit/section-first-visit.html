<section class="mt-3 pt-5 pb-5 bg--grey-light inner-shadow">
	<div class="container">
		<div class="page-title">
			<h2 class="title title-5">Pierwsza wizyta</h2>
		</div>		
	</div>
</section>

<section class="pt-5 pb-5 ">
	<div class="container">
		<div class="row">
			<div class="col-lg-4">
				<img src="./img/pics/first-visit.jpg" alt="" class="outer-shadow mb-4">
			</div>

			<div class="col-lg-8">
				<h3 class="title title--4 mb-3">Pierwszy kontakt z psychologiem, psychoterapeutą.</h3>
				<p>Bardzo często decyzję o wizycie u psychologa, psychoterapeuty, każdy podejmuje z różnych przyczyn i powodów. Niekiedy będzie to, chęć porozmawiania z kimś życzliwym lub chęć rozwiązania osobistych problemów, które znacząco utrudniają życie. </p>
				<p>W obu tych sytuacjach, decyzja o zgłoszeniu się do specjalisty jest często bardzo trudna i rodzi różne emocje tj. zakłopotanie, wstyd, niepewność „powagi i istotności” problemu, obawę przed „zawracaniem głowy” swoimi problemami, lęk przed oceną „co sobie o mnie pomyślą , jak dowiedzą się że korzystam z pomocy psychologa, psychoterapeuty?” „coś jest ze mną nie tak, skoro sam sobie nie mogę poradzić”. </p>
				<p>Warto  podkreślić, że ...KAŻDY!...problem, który ogranicza nasze funkcjonowanie lub utrudnia nasze życie, jest na tyle ważny, że jest wystarczającym powodem do spotkania z psychologiem, psychoterapeutą. Na spotkanie można umówić się poprzez kontakt telefoniczny oraz mailowy. </p>
				<p>Indywidualne sesje poprzedza konsultacja wstępna. W zależności od potrzeb – to jedno do trzech spotkań, w czasie których poznajemy się wzajemnie, określamy potrzeby i oczekiwania klienta.</p>
				
			</div>
		</div>
		
		<p> Umawiamy się na jakąś formę pracy, ustalamy warunki współpracy. Należy wziąć pod uwagę, że terapia pomaga uświadomić sobie, z czego wynikają aktualne kłopoty, dostrzec powtarzające się schematy oraz utrudniające życie przekonania i zastanowić się, czy chcemy je zmieniać. A jeśli tak, to w jakim kierunku mają iść te zmiany. Wymaga od klienta otwartości, refleksyjności, determinacji w dążeniu do celu. </p>
		<p>Jeśli mimo tego co przeczytałeś/ łaś nadal masz obawy przed skorzystaniem z pomocy, to wyobraź sobie, że możesz mieć szansę na: wyjaśnienie niektórych obszarów w życiu, zmierzenie się ze złożonymi emocjami, przepracowanie traumatycznych doświadczeń, zmianę negatywnych wzorców myślenia, naukę technik radzenia sobie w trudnych sytuacjach życiowych, skoncentrowanie się na rozwoju osobistym.</p>

		<h3 class="title title--4 mb-3">Jeżeli: </h3>	
		<ul class="list-unordered">
			<li>nie radzisz sobie z problemami życia codziennego</li>
			<li>cierpisz na depresję</li>
			<li>odczuwasz dotkliwy lęk i przeszkadza Ci on w życiu</li>
			<li>masz problemy w relacji z bliskimi</li>
			<li>wciąż dręczą Cię nieprzyjemne wspomnienia z dzieciństwa</li>
			<li>masz niskie poczucie własnej wartości i nie wierzysz w siebie</li>
			<li>masz kłopoty ze snem/jedzeniem</li>
			<li>straciłeś bliską osobę i nie potrafisz poradzić sobie z uczuciami których doświadczasz</li>
			<li>nieustannie odczuwasz smutek i żal</li>
			<li>lub cierpisz z jakiegokolwiek innego, niewymienionego tu powodu</li>
		</ul>
		<p class="pt-3"> …to daj sobie szansę na zmianę.</p>	
		<h3 class="title title--4 mb-3">Kto znajdzie u mnie pomoc?</h3>
		<p>Dorośli, dzieci w każdym wieku:</p>

		<ul class="list-unordered">
			<li>ze stanami depresyjnymi, lękowymi i nerwicowymi,</li>
			<li>z objawami psychotycznymi (psychoterapia równolegle do leczenia farmakologicznego),</li>
			<li>z trudnościami w budowaniu relacji,</li>
			<li>osoby w kryzysie emocjonalnym,</li>
			<li>osoby z niskim poczuciem własnej wartości,</li>
			<li>ofiary nadużyć,</li>
			<li>osoby w żałobie po stracie,</li>
			<li>rodzice z problemami dotyczącymi opieki i wychowania dziecka,</li>
			<li>rodzice dzieci w wieku szkolnym i adolescentów, którzy szukają wiedzy na temat okresu rozwojowego swoich dzieci i jego specyfiki.</li>
			
		</ul>
	</div>
</section>