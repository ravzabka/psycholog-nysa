<section class="mt-3 pt-5 pb-5 bg--grey-light inner-shadow">
	<div class="container">
		<div class="page-title">
			<h2 class="title title--5">Terapia rodzinna</h2>
		</div>		
	</div>
</section>
<section class="pt-5 pb-5 ">
	<div class="container">
		<div class="row">
			<div class="col-lg-4">
				<img src="./img/pics/terapia-rodzinna.jpg" alt="" class="outer-shadow">
			</div>
			<div class="col-lg-8 pt-5">
				<p><strong class="text--bold">Terapia rodzinna</strong> - spotkania odbywają się raz na 2-3 tygodnie i trwają 1,5-2 godziny. Aby w rodzinie doszło do zmiany, potrzeba co najmniej kilku spotkań, jednak ich liczba uzależniona jest od postępów w terapii. Na pewno nie należy liczyć na efekty od razu po pierwszym spotkaniu. Najczęściej ma ono charakter organizacyjny, służy przede wszystkim rozeznaniu się specjalisty w sytuacji rodzinnej i wybraniu odpowiedniej metody terapeutycznej. 
				<p>Terapia rodzinna to forma terapii psychologicznej, której celem jest rozwiązanie problemów i konfliktów w rodzinie oraz odbudowa więzi między jej członkami. Polega na odnalezieniu źródła kryzysu oraz sposobów na jego pokonanie, czemu służyć ma cykl spotkań, w których uczestniczą rodzice, dzieci i terapeuta prowadzący.</p> 

			</div>
			<div class="col-lg-12 pt-5">
				<p>Najczęściej rodziny zgłaszają się na terapię w następujących przypadkach:</p>
				
				<ul class="list-unordered">
					<li>kiedy jedno z rodziców przejawia problemy natury emocjonalnej, osobowościowej, które rzutują na pozostałych domowników powodując u nich psychiczne cierpienie. Może to być na przykład uzależnienie matki lub ojca od alkoholu, narkotyków, hazardu, zaburzenia osobowości, nieumiejętność radzenia sobie ze stresem, emocjami itd.;</li>
					<li>kiedy członkowie rodziny nie umieją się porozumieć nawet w prostych sprawach albo nie przejawiają w ogóle ochoty do wzajemnych kontaktów;</li>
					<li>kiedy napięte relacje między rodzicami, np. ciągłe kłótnie, źle odbijają się na dzieciach, przez co zaczynają one sprawiać problemy wychowawcze; kiedy rodzice podejrzewają, że coś złego dzieje się z dzieckiem, na przykład izoluje się od bliskich i kolegów, ma coraz gorsze oceny w szkole lub zachowuje się inaczej niż zwykle, np. jest bardziej skryte, małomówne;</li>
					<li>kiedy całą rodzinę dotyka kryzys życiowy (np. śmierć bliskiej osoby, poważna choroba, utrata pracy, konieczność nagłej zmiany otoczenia) i jej członkom trudno zaakceptować nową sytuację;</li>
					<li>kiedy do rodziców zaczynają dochodzić sygnały ze szkoły, że dziecko nie chce się uczyć, wagaruje, popada w konflikty z rówieśnikami, źle się zachowuje.</li>
				</ul>		
			</div>
			
		</div>

	</div>
</section>

